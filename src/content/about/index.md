---
title: Chi Sono
photo: '@assets/about/photo.png'
link: https://www.miodottore.it/emanuela-miselli-2/psicologo-psicoterapeuta/reggio-emilia
---
Mi chiamo **Emanuela Miselli**, sono psicologa clinica e psicoterapeuta e svolgo la mia attività a **Reggio Emilia** dal 2012.

Mi sono laureata in **Psicologia Cognitiva Applicata** presso l'Università di Bologna e successivamente mi sono specializzata in **Psicoterapia Cognitivo Comportamentale** presso la scuola Studi Cognitivi di Modena.

Pur riconoscendo nella CBT una base solida e fondamentale, nel tempo ho sentito l'esigenza di ampliare il mio sguardo clinico integrando approcci che lavorano in profondità sui bisogni emotivi, relazionali e sui pattern che si sviluppano nel corso della vita.

Mi sono formata in **Schema Therapy** a cui ho affiancato la **Compassion Focused Therapy** certificandomi a tutti e tre i suoi livelli e l'**EMDR**, approcci che utilizzo in modo integrato per costruire percorsi personalizzati e realmente trasformativi. Anche il corpo e la sua memoria sono fondamentali nel lavoro clinico e per questo integro **pratiche senso motorie**. Questo mi permette di lavorare a 360 gradi su mente, corpo e mondo emotivo.

Nel 2019 ho scelto di approfondire in modo specifico il trattamento del **Disturbo Ossessivo Compulsivo (DOC)**, una condizione complessa e molto eterogenea, che richiede una conoscenza accurata dei meccanismi psicopatologici sottostanti e un'elevata specializzazione clinica. Ho frequentato il Training di Alta Specializzazione per il Trattamento del DOC presso il **CEDOC** – Centro di Eccellenza per il Disturbo Ossessivo Compulsivo di Firenze, con cui collaboro come professionista esterno.

Il mio lavoro nasce dall'integrazione di competenze teoriche e pratiche maturate negli anni, con l'obiettivo di offrire uno spazio sicuro, competente e orientato al cambiamento, in cui ogni persona possa sentirsi accolta e accompagnata con professionalità.
